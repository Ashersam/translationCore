# 36. Preobraženje

![Frame 36-01](https://cdn.door43.org/obs/jpg/360px/obs-en-36-01.jpg)

Jednog dana, Isus je sa sobom poveo trojicu svojih učenika: Petra, Jakova i Ivana. (Učenik koji se zvao Ivan nije bio onaj koji je krstio Isusa.) Popeli su se na visoku planinu da se mole na osami.

![Frame 36-02](https://cdn.door43.org/obs/jpg/360px/obs-en-36-02.jpg)

Dok se Isus molio, njegovo lice je zasjalo poput sunca i njegova odjeća je postala bijela kao svjetlo, bjelja nego što bi je itko na zemlji mogao izbijeliti.

![Frame 36-03](https://cdn.door43.org/obs/jpg/360px/obs-en-36-03.jpg)

Onda su se pojavili Mojsije i prorok Ilija. Ti ljudi živjeli su na zemlji stotinama godina prije toga. Razgovarali su s Isusom o Njegovoj smrti, koja se uskoro trebala dogoditi u Jeruzalemu.

![Frame 36-04](https://cdn.door43.org/obs/jpg/360px/obs-en-36-04.jpg)

Dok su Mojsije i Ilija razgovarali s Isusom, Petar je rekao Isusu: "Dobro je za nas da budemo ovdje. Napravimo tri sjenice, jednu za tebe, jednu za Mojsija, a jednu za Iliju." Petar nije bio svjestan što govori.

![Frame 36-05](https://cdn.door43.org/obs/jpg/360px/obs-en-36-05.jpg)

Dok je Petar govorio, svijetli oblak je sišao i okružio ih, a iz oblaka je progovorio Božji glas: "Ovo je moj Sin kojeg volim. Zadovoljan sam njime. Njega slušajte." Tri učenika su se prepala i bacila se na zemlju.

![Frame 36-06](https://cdn.door43.org/obs/jpg/360px/obs-en-36-06.jpg)

Onda ih je Isus dotaknuo i rekao: "Ne bojte se. Ustanite." Kada su pogledali okolo, jedino je Isus još bio tamo.

![Frame 36-07](https://cdn.door43.org/obs/jpg/360px/obs-en-36-07.jpg)

Isus i trojica učenika sišli su s planine. Onda im je Isus rekao: "Nemojte zasad nikome reći što se ovdje dogodilo. Uskoro ću umrijeti i onda se vratiti u život. Nakon toga, možete reći ljudima."

_Biblijska priča iz Evanđelja po Mateju 17:1‒9; Evanđelja po Marku 9:2‒8; Evanđelja po Luki 9:28‒36_
