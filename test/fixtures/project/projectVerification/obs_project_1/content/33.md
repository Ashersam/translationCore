# 33. Priča o sijaču

![Frame 33-01](https://cdn.door43.org/obs/jpg/360px/obs-en-33-01.jpg)

Jednog dana, Isus je poučavao veliko mnoštvo ljudi blizu obale jezera. Toliko puno ljudi je došlo da ga sluša, da je Isus ušao u čamac izvučen na obalu blizu vode kako bi mogao imati dovoljno mjesta govoriti im. Sjeo je u čamac i poučavao narod.

![Frame 33-02](https://cdn.door43.org/obs/jpg/360px/obs-en-33-02.jpg)

Isus im je ispričao ovu priču: "Jedan sijač je izašao da sije sjemenje. Dok je rukom prosipao sjemenje, neko sjemenje bi palo na put, tako da bi došle ptice i pojele sve to sjemenje."

![Frame 33-03](https://cdn.door43.org/obs/jpg/360px/obs-en-33-03.jpg)

"Drugo sjemenje bi palo na kamenito tlo, gdje je bilo jako malo zemlje. Sjemenje koje bi palo na kamenito tlo brzo bi proklijalo, ali korijenje nije moglo ući duboko u zemlju. Kad je sunce izašlo i kad je postalo vruće, biljke su se sasušile i uvenule."

![Frame 33-04](https://cdn.door43.org/obs/jpg/360px/obs-en-33-04.jpg)

"A opet, drugo sjemenje palo bi među grmlje. Ono bi počelo rasti, ali bi ga grmlje zagušilo. Stoga, biljke koje bi izrasle iz sjemenja koje bi palo u trnovito tlo nisu dale nikakva ploda."

![Frame 33-05](https://cdn.door43.org/obs/jpg/360px/obs-en-33-05.jpg)

"Ostalo sjemenje palo bi na plodno tlo. Ono bi izraslo i dalo 30, 60 ili čak 100 puta više sjemenja nego što je bilo zasijano. Tko ima uši neka čuje!"

![Frame 33-06](https://cdn.door43.org/obs/jpg/360px/obs-en-33-06.jpg)

Ova priča je zbunila njegove učenike. Zato je Isus objasnio: "Sjeme je Božja riječ. Put se odnosi na čovjeka koji čuje Božju Riječ, ali ju ne razumije, tako da mu đavao oduzme Riječ."

![Frame 33-07](https://cdn.door43.org/obs/jpg/360px/obs-en-33-07.jpg)

"Kamenito tlo predstavlja čovjeka koji čuje Božju riječ i prihvaća ju s radošću. No, kada iskusi poteškoće ili progonstvo, otpadne i prestane slijediti Boga."

![Frame 33-08](https://cdn.door43.org/obs/jpg/360px/obs-en-33-08.jpg)

"Trnovito tlo odnosi se na čovjeka koji čuje Božju riječ, ali kako vrijeme prolazi, tako brige, bogatstvo i užitci ovoga života uguše njegovu ljubav prema Bogu. Kao rezultat toga, učenje koje je čuo ne daje ploda."

![Frame 33-09](https://cdn.door43.org/obs/jpg/360px/obs-en-33-09.jpg)

"Međutim, dobro tlo predstavlja čovjeka koji čuje Božju riječ, vjeruje joj i donosi plod."

_Biblijska priča iz Evanđelja po Mateju 13:1-8, 18-23; Evanđelja po Marku 4:1-8, 13-20; Evanđelja po Luki 8:4-15_
