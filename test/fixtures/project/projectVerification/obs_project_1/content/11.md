# 11. Pasha

![Frame 11-01](https://cdn.door43.org/obs/jpg/360px/obs-en-11-01.jpg)

Bog je upozorio faraona da će, ako ne pusti Izraelce da odu, pobiti sve muške prvorođence egipatskog naroda i životinja. Kad je faraon to čuo, ipak je odbio vjerovati i poslušati Boga.

![Frame 11-02](https://cdn.door43.org/obs/jpg/360px/obs-en-11-02.jpg)

Bog je priskrbio način da spasi prvorođence svakoga tko je vjerovao u njega. Svaka obitelj je trebala odabrati savršeno janje i zaklati ga.

![Frame 11-03](https://cdn.door43.org/obs/jpg/360px/obs-en-11-03.jpg)

Bog je rekao Izraelcima da namažu krv janjeta na dovratnike svoje kuće, te da ispeku meso i brzo ga pojedu, zajedno s kruhom koji je bio napravljen bez kvasca. Također, rekao im je da budu spremni napustiti Egipat čim pojedu.

![Frame 11-04](https://cdn.door43.org/obs/jpg/360px/obs-en-11-04.jpg)

Izraelci su sve učinili točno kako im je Bog zapovjedio da učine. Usred noći, Bog je prošao kroz Egipat ubijajući svakog prvorođenog sina.

![Frame 11-05](https://cdn.door43.org/obs/jpg/360px/obs-en-11-05.jpg)

Sve kuće Izraelaca imale su krv na dovratnicima, pa je Bog zaobišao te kuće. Svi u kući bili su na sigurnom, spašeni zbog janjetove krvi.

![Frame 11-06](https://cdn.door43.org/obs/jpg/360px/obs-en-11-06.jpg)

Egipćani pak nisu vjerovali Bogu i zato nisu poslušali njegove zapovijedi. Zato Bog nije zaobišao njihove kuće. Bog je ubio sve do jednog egipatskog sina prvorođenca.

![Frame 11-07](https://cdn.door43.org/obs/jpg/360px/obs-en-11-07.jpg)

Svaki egipatski muški provorođenac je umro, od prvorođenog zatvorenika do faraonovog prvorođenca. Mnogi ljudi u Egiptu su plakali i jadikovali zbog svoje duboke tuge.

![Frame 11-08](https://cdn.door43.org/obs/jpg/360px/obs-en-11-08.jpg)

Te iste noći, faraon je pozvao Mojsija i Arona i rekao im: "Odvedite Izraelce i odmah napustite Egipat!" Egipatski narod je isto tako nagovarao Izraelce da odmah odu.

_Biblijska priča iz Knjige Izlaska 11:1-12:32_
