# 25. Sotona kuša Isusa

![Frame 25-01](https://cdn.door43.org/obs/jpg/360px/obs-en-25-01.jpg)

Odmah nakon što je Isus bio kršten, Duh Sveti ga je odveo u divljinu. Tamo je Isus postio četrdeset dana i četrdeset noći. Onda je Sotona došao Isusu i kušao ga da sagriješi.

![Frame 25-02](https://cdn.door43.org/obs/jpg/360px/obs-en-25-02.jpg)

Sotona je kušao Isusa tako što je rekao: "Ako si ti Sin Božji, pretvori ovo kamenje u kruh da možeš jesti!"

![Frame 25-03](https://cdn.door43.org/obs/jpg/360px/obs-en-25-03.jpg)

Isus mu je odgovorio: "U Božjoj riječi piše: 'Ljudi ne trebaju samo kruh da bi živjeli, nego trebaju svaku riječ koju Bog izgovori!'"

![Frame 25-04](https://cdn.door43.org/obs/jpg/360px/obs-en-25-04.jpg)

Onda je Sotona odveo Isusa na najviše mjesto na Hramu i rekao mu: "Ako si Sin Božji, baci se dolje, jer stoji pisano: 'Bog će zapovjediti svojim anđelima da te nose, tako da tvoje stopalo neće udariti u kamen.'"

![Frame 25-05](https://cdn.door43.org/obs/jpg/360px/obs-en-25-05.jpg)

Međutim, Isus je Sotoni odgovorio tako što je citirao iz Pisma. Rekao mu je: "U svojoj Riječi, Bog zapovijeda svojem narodu: 'Ne kušaj Gospoda, Boga svoga.'"

![Frame 25-06](https://cdn.door43.org/obs/jpg/360px/obs-en-25-06.jpg)

Onda je Sotona pokazao Isusu sva kraljevstva svijeta i svu njihovu slavu i rekao: "Dat ću ti sve to budeš li mi se poklonio i štovao me."

![Frame 25-07](https://cdn.door43.org/obs/jpg/360px/obs-en-25-07.jpg)

Isus je odgovorio: "Odlazi od mene, Sotono! U svojoj Riječi Bog zapovijeda svojem narodu: 'Štujte samo Gospodara, Boga svoga, i njemu jedinom služite.'"

![Frame 25-08](https://cdn.door43.org/obs/jpg/360px/obs-en-25-08.jpg)

Isus nije popustio Sotoninim kušnjama, pa ga je Sotona ostavio. Onda su došli anđeli i brinuli se za Isusa.

_Biblijska priča iz Evanđelja po Mateju 4:1-11; Evanđelja po Marku 1:12-13; Evanđelja po Luki 4:1-13_
