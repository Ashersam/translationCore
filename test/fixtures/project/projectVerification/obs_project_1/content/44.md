# 44. Petar i Ivan iscjeljuju prosjaka

![Frame 44-01](https://cdn.door43.org/obs/jpg/360px/obs-en-44-01.jpg)

Jednoga dana, Petar i Ivan su išli u Hram. Dok su prilazili hramskim vratima, vidjeli su hromog čovjeka koji je prosio.

![Frame 44-02](https://cdn.door43.org/obs/jpg/360px/obs-en-44-02.jpg)

Petar je pogledao hromoga čovjeka i rekao mu: "Nemam novca da ti dam. No, dat ću ti ono što imam. U Isusovo ime, ustani i hodaj!"

![Frame 44-03](https://cdn.door43.org/obs/jpg/360px/obs-en-44-03.jpg)

Bog je odmah iscijelio hromoga čovjeka, a on je odmah počeo hodati i skakati uokolo, te slaviti Boga. Ljudi u dvorištu Hrama bili su začuđeni.

![Frame 44-04](https://cdn.door43.org/obs/jpg/360px/obs-en-44-04.jpg)

Mnoštvo ljudi brzo je došlo vidjeti čovjeka koji je bio iscijeljen. Petar im je rekao: "Zašto se čudite što je ovaj čovjek iscijeljen? Mi ga nismo iscijelili svojom snagom ili dobrotom, nego su Isusova moć i vjera koju Isus daje iscijelili ovoga čovjeka."

![Frame 44-05](https://cdn.door43.org/obs/jpg/360px/obs-en-44-05.jpg)

"Vi ste ti koji ste rekli rimskom upravitelju da ubije Isusa. Vi ste ubili tvorca života, ali ga je Bog uskrisio od mrtvih. Iako niste razumijeli što ste činili, Bog je iskoristio vaša djela da ispuni proročanstvo da će Mesija trpjeti i umrijeti. Stoga, sada se pokajte i okrenite se Bogu da bi vaši grijesi bili oprani."

![Frame 44-06](https://cdn.door43.org/obs/jpg/360px/obs-en-44-06.jpg)

Upravitelji Hrama su se jako uzrujali onime što su Petar i Ivan govorili. Stoga su ih uhitili i bacili u zatvor. Međutim, mnogi ljudi su povjerovali Petrovoj poruci, a broj ljudi  koji su vjerovali u Isusa narastao je na oko 5000.

![Frame 44-07](https://cdn.door43.org/obs/jpg/360px/obs-en-44-07.jpg)

Sljedeći dan, židovski vođe odveli su Petra i Ivana velikom svećeniku i drugim vjerskim vođama. Pitali su Petra i Ivana: "Čijom ste moći iscijelili ovog hromog čovjeka?"

![Frame 44-08](https://cdn.door43.org/obs/jpg/360px/obs-en-44-08.jpg)

Petar im je odgovorio: "Ovaj čovjek stoji pred vama iscijeljen  po moći Isusa Mesije. Vi ste razapeli Isusa, ali ga je Bog uskrisio i vratio u život! Vi ste ga odbili, ali ne postoji nijedan drugi način da se spasite od grijeha osim po moći Isusovoj!"

![Frame 44-09](https://cdn.door43.org/obs/jpg/360px/obs-en-44-09.jpg)

Vođe su bili šokirani što su Petar i Ivan govorili tako odvažno, jer su vidjeli da su obični i neškolovani ljudi. No, onda su se sjetili da su proveli vrijeme s Isusom. Nakon što su zaprijetili Petru i Ivanu, pustili su ih.

_Biblijska priča iz Djela apostolskih 3:1‒4:22_
