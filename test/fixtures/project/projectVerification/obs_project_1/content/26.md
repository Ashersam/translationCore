# 26. Isus započinje svoju službu

![Frame 26-01](https://cdn.door43.org/obs/jpg/360px/obs-en-26-01.jpg)

Nakon što je nadvladao Sotonine kušnje, Isus se vratio u sili Duha Svetoga u područje Galileje gdje je živio. Isus je išao od mjesta do mjesta i poučavao. Svi su govorili dobro o njemu.

![Frame 26-02](https://cdn.door43.org/obs/jpg/360px/obs-en-26-02.jpg)

Isus je otišao u grad Nazaret, u kojem je živio za vrijeme svoga djetinjstva. U subotu je otišao na mjesto štovanja. Dali su mu svitak proroka Izaije da iz njega nešto pročita. Isus je otvorio svitak i pročitao odlomak ljudima.

![Frame 26-03](https://cdn.door43.org/obs/jpg/360px/obs-en-26-03.jpg)

Isus je pročitao: "Bog mi je dao svoga Duha da mogu naviještati dobru vijest siromašnima, slobodu zatvorenicima, vraćanje vida slijepima, te oslobođenje potlačenima. Ovo je godina Gospodnje milosti."

![Frame 26-04](https://cdn.door43.org/obs/jpg/360px/obs-en-26-04.jpg)

Onda je Isus sjeo. Svi su ga pozorno gledali. Znali su da se ovaj odlomak pisma koji su sad čuli odnosi na Mesiju. Isus je rekao: "Riječi koje sam sad pročitao ispunjavaju se upravo sada." Ljudi su bili zadivljeni. "Nije li ovo Josipov sin?" rekli su.

![Frame 26-05](https://cdn.door43.org/obs/jpg/360px/obs-en-26-05.jpg)

Onda je Isus rekao: "Istina je da nijedan prorok nije prihvaćen u svom rodnom gradu. Tijekom vremena proroka Ilije, bilo je mnogo udovica u Izraelu. Ali kada tri godine nije padala kiša, Bog nije poslao Iliju da pomogne udovici iz Izraela, nego udovici iz drugog naroda."

![Frame 26-06](https://cdn.door43.org/obs/jpg/360px/obs-en-26-06.jpg)

Isus je nastavio govoriti: "Također, za vrijeme proroka Elizeja, bilo je mnogo ljudi u Izraelu s kožnim bolestima. No, Elizej nije iscijelio nijednoga od njih. Iscijelio je jedino kožnu bolest Naamana, zapovjednika Izraelovih neprijatelja." Ljudi koji su slušali Isusa bili su Židovi. Kad su ga čuli da to govori, bili su bijesni na njega.

![Frame 26-07](https://cdn.door43.org/obs/jpg/360px/obs-en-26-07.jpg)

Građani Nazareta su odvukli Isusa iz mjesta štovanja i doveli ga na rub litice s koje su ga htjeli baciti da ga ubiju. Međutim, Isus se probio kroz mnoštvo i napustio grad Nazaret.

![Frame 26-08](https://cdn.door43.org/obs/jpg/360px/obs-en-26-08.jpg)

Isus je onda prošao kroz područje Galileje, a veliko je mnoštvo došlo k njemu. Donosili su mu mnoge ljude koji su bili bolesni ili hendikepirani, kao i one koji nisu mogli vidjeli, hodati, čuti ili govoriti, a Isus ih je iscjeljivao.

![Frame 26-09](https://cdn.door43.org/obs/jpg/360px/obs-en-26-09.jpg)

Mnoge ljude koje su kontrolirali demoni donosili bi k Isusu. Na Isusovu zapovijed, demoni bi izlazili iz ljudi, a pritom bi često vikali: "Ti si Sin Božji!" Mnoštvo ljudi bilo je zadivljeno i štovalo je Boga.

![Frame 26-10](https://cdn.door43.org/obs/jpg/360px/obs-en-26-10.jpg)

Nakon toga, Isus je odabrao dvanaest muškaraca koje je nazvao svojim apostolima. Apostoli su putovali s Isusom i učili od njega.

_Biblijska priča iz Evanđelja po Mateju 4:12-25; Evanđelja po Marku 1:14-15, 35-39; 3:13-21; Evanđelja po Luki 4:14-30, 38-44_
