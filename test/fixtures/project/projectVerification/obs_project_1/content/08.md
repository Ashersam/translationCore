# 8. Bog spašava Josipa i njegovu obitelj

![Frame 08-01](https://cdn.door43.org/obs/jpg/360px/obs-en-08-01.jpg)

Mnogo godina kasnije, kad je Jakov bio starac, poslao je svog najdražeg sina, Josipa, da provjeri  kako su njegova braća koja su se brinula za stada.

![Frame 08-02](https://cdn.door43.org/obs/jpg/360px/obs-en-08-02.jpg)

Josipa su njegova braća mrzila zato što ga je otac najviše volio i zato što je Josip sanjao da će im biti vladar. Kad je Josip došao svojoj braći, oteli su ga i prodali nekim trgovcima robljem.

![Frame 08-03](https://cdn.door43.org/obs/jpg/360px/obs-en-08-03.jpg)

Prije nego što su se Josipova braća vratila kući, razderali su Josipovu odjeću i namočili ju krvlju koze. Onda su njegovu odjeću pokazali svom ocu kako bi on mislio da je Josipa ubila divlja životinja. Jakov je bio jako tužan.

![Frame 08-04](https://cdn.door43.org/obs/jpg/360px/obs-en-08-04.jpg)

Trgovci robljem su Josipa odveli u Egipat. Egipat je bio velika, moćna država, koja se nalazila duž rijeke Nil. Trgovci robljem prodali su ga kao roba bogatom državnom službeniku. Josip je dobro služio svoga gospodara, tako da je Bog blagoslovio Josipa.

![Frame 08-05](https://cdn.door43.org/obs/jpg/360px/obs-en-08-05.jpg)

Žena njegovog gospodara pokušala je zavesti Josipa da spava s njom, ali Josip nije htio sagriješiti protiv Boga. Ona se jako naljutila i lažno optužila Josipa, jer je htjela da ga uhite i pošalju u zatvor. Međutim, čak i u zatvoru Josip je ostao vjeran Bogu. Bog ga je stoga blagoslovio.

![Frame 08-06](https://cdn.door43.org/obs/jpg/360px/obs-en-08-06.jpg)

Dvije godine kasnije, Josip je još uvijek bio u zatvoru, iako je bio nevin. Jedne je noći, faraon (tako su Egipćani zvali svoje kraljeve) usnuo dva sna koja su ga jako uznemirila. Nitko od njegovih savjetnika nije mu mogao reći značenje tih snova.

![Frame 08-07](https://cdn.door43.org/obs/jpg/360px/obs-en-08-07.jpg)

Bog je Josipu dao sposobnost da protumači snove, pa je faraon tražio da mu dovedu Josipa iz zatvora. Josip je protumačio njegove snove i rekao mu: "Bog će poslati sedam godina obilne žetve, nakon kojih će biti sedam godina gladi."

![Frame 08-08](https://cdn.door43.org/obs/jpg/360px/obs-en-08-08.jpg)

Faraon je bio toliko zadivljen Josipom da ga je postavio za drugog najmoćnijeg čovjeka u cijelom Egiptu.

![Frame 08-09](https://cdn.door43.org/obs/jpg/360px/obs-en-08-09.jpg)

Josip je rekao ljudima da pohrane velike količine hrane tijekom sedam godina dobrih žetvi. Onda je Josip prodavao hranu ljudima kad je došlo sedam godina gladi, kako bi svi imali dovoljno za jesti.

![Frame 08-10](https://cdn.door43.org/obs/jpg/360px/obs-en-08-10.jpg)

Glad nije bila velika samo u Egiptu, nego i u Kanaanu, gdje su živjeli Jakov i njegova obitelj.

![Frame 08-11](https://cdn.door43.org/obs/jpg/360px/obs-en-08-11.jpg)

Stoga je Jakov poslao svoje starije sinove u Egipat da kupe hranu. Braća nisu prepoznala Josipa kad su stajali pred njim da kupe hranu. Međutim, Josip je prepoznao njih.

![Frame 08-12](https://cdn.door43.org/obs/jpg/360px/obs-en-08-12.jpg)

Nakon što je iskušao svoju braću da vidi jesu li se promijenili, Josip im je rekao: "Ja sam vaš brat, Josip! Ne bojte se. Vi ste meni pokušali učiniti zlo kada ste me prodali kao roba, ali Bog je to zlo iskoristio za dobro! Dođite i živite u Egiptu da se ja mogu brinuti za vas i vaše obitelji."

![Frame 08-13](https://cdn.door43.org/obs/jpg/360px/obs-en-08-13.jpg)

Kad su se Josipova braća vratila kući i rekla svom ocu Jakovu da je Josip još uvijek živ, bio je jako sretan.

![Frame 08-14](https://cdn.door43.org/obs/jpg/360px/obs-en-08-14.jpg)

Premda je Jakov bio starac, sa cijelom svojom obitelji se preselio u Egipat. I tako su svi tamo živjeli. Prije nego što je Jakov umro, blagoslovio je svakoga od svojih sinova.

![Frame 08-15](https://cdn.door43.org/obs/jpg/360px/obs-en-08-15.jpg)

Savezna obećanja koja je Bog dao Abrahamu prešla su na Izaka, zatim na Jakova, a onda na Jakovljevih dvanaest sinova i njihove obitelji. Potomci tih dvanaest sinova postali su dvanaest Izraelovih plemena.

_Biblijska priča iz Knjige Postanka 37-50_
