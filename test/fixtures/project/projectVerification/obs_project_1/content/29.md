# 29. Priča o nemilosrdnom sluzi

![Frame 29-01](https://cdn.door43.org/obs/jpg/360px/obs-en-29-01.jpg)

Jednog dana, Petar je zapitao Isusa: "Gospodaru, koliko puta trebam oprostiti svome bratu kad sagriješi protiv mene? Do sedam puta?" Isus je odgovorio: "Ne sedam puta, nego sedamdeset puta sedam!" Ovime je Isus mislio da bismo uvijek trebali opraštati. Isus je ispričao ovu priču.

![Frame 29-02](https://cdn.door43.org/obs/jpg/360px/obs-en-29-02.jpg)

Isus je rekao: "Kraljevstvo Božje je poput kralja koji želi izravnati račune sa svojim slugama. Jedan od sluga je dugovao ogroman dug vrijedan plaća za 200 000 godina."

![Frame 29-03](https://cdn.door43.org/obs/jpg/360px/obs-en-29-03.jpg)

"Budući da sluga nije mogao otplatiti dug, kralj je rekao: 'Prodajte ovog čovjeka i njegovu obitelj kao robove da to otplati njegov dug.'"

![Frame 29-04](https://cdn.door43.org/obs/jpg/360px/obs-en-29-04.jpg)

"Sluga je pao na koljena pred kraljem i rekao: 'Molim te budi strpljiv sa mnom i platit ću ti puni iznos što ti dugujem.' Kralj se smilovao sluzi, ukinuo cijeli njegov dug i pustio ga."

![Frame 29-05](https://cdn.door43.org/obs/jpg/360px/obs-en-29-05.jpg)

"Ali kad je taj sluga otišao od kralja, našao je drugoga slugu koji je njemu dugovao četiri mjeseca plaće. Sluga je zgrabio svoga kolegu i rekao: 'Plati mi novac koji mi duguješ!'"

![Frame 29-06](https://cdn.door43.org/obs/jpg/360px/obs-en-29-06.jpg)

"Drugi je sluga pao na koljena i rekao: 'Molim te budi strpljiv sa mnom, i platit ću ti puni iznos što ti dugujem.' No, umjesto toga, prvi je sluga bacio drugoga slugu u zatvor dok ne otplati svoj dug."

![Frame 29-07](https://cdn.door43.org/obs/jpg/360px/obs-en-29-07.jpg)

"Neki drugi sluge vidjeli su što se dogodilo i jako su se uznemirili. Otišli su kralju i rekli mu sve."

![Frame 29-08](https://cdn.door43.org/obs/jpg/360px/obs-en-29-08.jpg)

"Kralj je pozvao prvoga slugu i rekao mu: 'Ti nevaljali slugo! Oprostio sam ti toliki dug samo zato što si me preklinjao. Ti si trebao učiniti isto tako.' Kralj je bio tako ljut da je bacio nevaljalog slugu u zatvor dok ne otplati sav svoj dug."

![Frame 29-09](https://cdn.door43.org/obs/jpg/360px/obs-en-29-09.jpg)

Onda je Isus rekao: "Ovo će moj nebeski Otac učiniti svakom od vas ako ne oprostite svom bratu od srca."

_Biblijska priča iz Evanđelja po Mateju 18:21-35_
