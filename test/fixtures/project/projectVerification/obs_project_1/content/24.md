# 24. Ivan krsti Isusa

![Frame 24-01](https://cdn.door43.org/obs/jpg/360px/obs-en-24-01.jpg)

Ivan, sin Zaharije i Elizabete, odrastao je i postao prorok. Živio je u divljini, jeo divlji med i skakavce, te nosio odjeću napravljenu od devine dlake.

![Frame 24-02](https://cdn.door43.org/obs/jpg/360px/obs-en-24-02.jpg)

Mnogi ljudi su išli u pustinju kako bi slušali Ivana. On im je propovijedao govoreći: "Pokajte se, jer kraljevstvo Božje je blizu!"

![Frame 24-03](https://cdn.door43.org/obs/jpg/360px/obs-en-24-03.jpg)

Kad su ljudi čuli Ivanovu poruku, mnogi od njih su se pokajali za svoje grijehe, a Ivan ih je krstio. Mnogi vjerski vođe su također došli da ih Ivan krsti, ali oni se nisu pokajali niti su priznali svoje grijehe.

![Frame 24-04](https://cdn.door43.org/obs/jpg/360px/obs-en-24-04.jpg)

Ivan je rekao vjerskim vođama: "Vi zmije otrovnice! Pokajte se i promijenite svoje ponašanje. Svako stablo koje ne nosi dobar plod će se sasjeći i baciti u vatru." Ivan je ispunio riječi proroka: "Gle, šaljem svoga glasnika pred tobom, koji će ti pripraviti put."

![Frame 24-05](https://cdn.door43.org/obs/jpg/360px/obs-en-24-05.jpg)

Neki Židovi su pitali Ivana je li on Mesija. Ivan im je odgovorio: "Ja nisam Mesija, ali netko dolazi poslije mene. On je toliko velik da ja nisam vrijedan ni odvezati mu sandale."

![Frame 24-06](https://cdn.door43.org/obs/jpg/360px/obs-en-24-06.jpg)

Sljedeći dan, Isus je došao da ga Ivan krsti. Kada ga je Ivan vidio, rekao je: "Gle! Evo Jaganjca Božjeg koji odnosi grijehe svijeta."

![Frame 24-07](https://cdn.door43.org/obs/jpg/360px/obs-en-24-07.jpg)

Ivan je rekao Isusu: "Nisam dostojan krstiti te. Ti bi mene trebao krstiti." Ali Isus mu je rekao: "Trebaš me krstiti, jer je to ispravno učiniti." I tako, Ivan ga je krstio, iako Isus nije nikada sagriješio.

![Frame 24-08](https://cdn.door43.org/obs/jpg/360px/obs-en-24-08.jpg)

Kada je Isus izašao iz vode nakon što je bio kršten, Duh Božji pojavio se u obliku goluba, sišao je i ostao na njemu. Istovremeno, s neba je progovorio Božji glas i rekao: "Ti si moj Sin kojeg volim, i jako sam zadovoljan tobom."

![Frame 24-09](https://cdn.door43.org/obs/jpg/360px/obs-en-24-09.jpg)

Bog je prije toga već rekao Ivanu: "Duh Sveti će sići i ostati na nekome koga krstiš. Ta osoba je Sin Božji." Samo je jedan Bog. Međutim, kada je Ivan krstio Isusa, čuo je govor Boga Oca, vidio je Boga Sina, odnosno Isusa, te je vidio Duha Svetog.

_Biblijska priča iz Evanđelja po Mateju 3; Evanđelja po Marku 1:9-11; Evanđelja po Luki 3:1-23_
