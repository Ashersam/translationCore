# 7. Bog blagoslivlja Jakova

![Frame 07-01](https://cdn.door43.org/obs/jpg/360px/obs-en-07-01.jpg)

Kako su dječaci rasli, Jakov je volio ostajati kod kuće, dok je Ezav volio loviti. Rebeka je više voljela Jakova, a Izak je više volio Ezava.

![Frame 07-02](https://cdn.door43.org/obs/jpg/360px/obs-en-07-02.jpg)

Jednoga dana, dok se Ezav vraćao iz lova, bio je jako gladan. Ezav je rekao Jakovu: "Molim te, daj mi nešto hrane koju si skuhao." Jakov je odgovorio: "Prvo ti meni daj svoja prava najstarijeg sina." I tako je Ezav dao Jakovu svoja prava koja je imao kao najstariji sin. Jakov mu je tada dao da jede.

![Frame 07-03](https://cdn.door43.org/obs/jpg/360px/obs-en-07-03.jpg)

Izak je htio dati svoj blagoslov Ezavu. Međutim, prije nego što je stigao to učiniti, Rebeka i Jakov su ga prevarili tako što se Jakov pretvarao da je Ezav. Izak je bio star i nije više mogao vidjeti. Jakov je stoga obukao Ezavljevu odjeću i stavio kozju dlaku na svoj vrat i ruke.

![Frame 07-04](https://cdn.door43.org/obs/jpg/360px/obs-en-07-04.jpg)

Jakov je otišao Izaku i rekao mu: "Ja sam Ezav. Došao sam da me blagosloviš." Kad je Izak osjetio kozju dlaku i pomirisao odjeću, pomislio je da je to Ezav i blagoslovio ga.

![Frame 07-05](https://cdn.door43.org/obs/jpg/360px/obs-en-07-05.jpg)

Ezav je zamrzio Jakova, jer mu je Jakov ukrao njegova prava koja je imao kao najstariji sin, kao i njegov blagoslov. Zato je planirao ubiti Jakova nakon što im otac umre.

![Frame 07-06](https://cdn.door43.org/obs/jpg/360px/obs-en-07-06.jpg)

No, Rebeka je čula Ezavov plan, tako da su ona i Izak poslali Jakova daleko, da ode živjeti s njezinom rodbinom.

![Frame 07-07](https://cdn.door43.org/obs/jpg/360px/obs-en-07-07.jpg)

Jakov je živio s Rebekinom rodbinom mnogo godina. Tijekom tog vremena, oženio se i dobio dvanaest sinova i jednu kćer. Bog ga je učinio veoma bogatim.

![Frame 07-08](https://cdn.door43.org/obs/jpg/360px/obs-en-07-08.jpg)

Nakon što je dvadeset godina živio daleko od svoga doma u Kanaanu, Jakov se vratio tamo sa svojom obitelji, svojim slugama i svim svojim stadima.

![Frame 07-09](https://cdn.door43.org/obs/jpg/360px/obs-en-07-09.jpg)

Jakov se jako bojao, jer je mislio da ga Ezav i dalje želi ubiti. Zato je poslao mnoga stada životinja Ezavu kao dar. Sluga koji je doveo životinje rekao je Ezavu: "Tvoj sluga, Jakov, daje ti ove životinje. On uskoro dolazi ."

![Frame 07-10](https://cdn.door43.org/obs/jpg/360px/obs-en-07-10.jpg)

Međutim, Ezav je već oprostio Jakovu, tako da su obojica bili sretni što su se opet mogli vidjeti. Jakov je nakon toga mirno živio u Kanaanu. Onda je Izak umro, a Jakov i Ezav su ga pokopali. Savezna obećanja koja je Bog obećao Abrahamu sada su prešla sa Izaka na Jakova.

_Biblijska priča iz Kjnige Postanka 25:27-33:20_
